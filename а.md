_____

а;

- _юклама_

1. (турли даражадаги талаффуз билан) Таажжубли, эътирозли ва шу каби мазмундаги
   суроқни билдиради: Нима? Нима дединг? Нима дедингиз?

    ```
    — Ўн тўрт сўм берасиз.
    — А, ўн тўрт сўм?

    ~ Ойбек, Танланган асарлар
    ```

    ```
    — Рафиқ, найни ким чалди?
    — Йўлчи акам.
    — А! Ростданми? Алдама!

    ~ Ойбек, Танланган асарлар
    ```

    ```
    — Қанақа ўйин?
    — Қимор, — секин жавоб берди Қамбар.
    — А, меҳмонлари сира қиморбозга ўхшамайди-ку.

    ~ Ойбек, Танланган асарлар
    ```

_____

абад;
- _арабча: доимийлик_
- _эскирган_
- _китобий_

1. Сўнги йўқ келгуси замон;
    - _от_
    - _антоним: [азал]_

2. Абадий суратда, доимо.
    - _равиш_

    ```
    Икки нарса бир бирига абад йўлдошдир,
    Бири тиғдор аёз бўлса бири қуёшдир

    ~ Ё. Мирзо
    ```

_____

абадий;
- _сифат_

1. Вақт эътибори билан охири йўқ; мангу, доимий.

    `абадий ҳаёт`
    `абадий хотира`
    ```
    Шаҳарнинг номи абадий,
    Бу номларни қўйган эл-улус.

    ~ М. Шайхзода
    ```

_____

абадийлашмоқ;
- _феъл_

1. Абадий мавжудликка эга бўлмоқ; мангулик касб этмоқ.

    `Хотираси абадийлашди.`

_____

абадийлаштирмоқ;
- _феъл_

1. Абадий унутилмайдиган, йўқолмайдиган қилмоқ; авлодларга мангу қолдирмоқ.

    `олимнинг номини абадийлаштирмоқ`

_____

абадийлик;
- _от_

1. Мангулик, доимийлик.

    `материянинг абадийлик қонуни`

_____

абадия;
- _сифат_
- _эскирган_
- _китобий_

1. **саодати абадия**: Абадий бахтлилик, мангу бахт-саодат.

    ```
    Бу байроқ машъал бўлиб, саодати абадия йўлини ёритди.

    ~ А. Қаҳҳор, Сароб
    ```

_____

абадиян;
- _равиш_
- _китобий_
- _кам қўлланилади_

1. Абадий суратда.

    ```
    Султонмурод у қизнинг абадиян қўлдан кетганлигига ишонади.

    ~ Ойбек, Навоий
    ```

_____

абадият;
- _арабча: мангулик, сўнгсизлик_
- _от_
- _китобий_
- _кам қўлланилади_

1. Абадийлик, мангулик.

    ```
    Нур сочилган, гул очилган баҳор тунида
    Абадият қўшиғига солардим қулоқ

    ~ Уйғун
    ```

_____

абадулабад;

- _арабча: абадларнинг абади_
- _равиш_

1. Абадий суратда, бутун ҳаёт давомида, доимо.

    ```
    Шу сабабли ҳам ул ҳазратнинг [Имом Ал-Бухорийнинг] муборак номи абадулабад
    инсоният хотирасидан ўчмагай.

    ~ Газетадан
    ```

_____

абажур;
- _французча: ёруғликни қайтарувчи_
- _от_

1. Керакли ёруғликни бир жойга тўплаб тушириш ёки кўзни ёруғлик нуридан
пана қилиш учун лампа устига ўрнатиладиган, шиши, мато, металл ва шу
кабилардан ясалган қалпоқ.

    `чинни абажур`
    `шойи абажур`
    `Шифтда абажур осиғлиқ.`
    ```
    Абажурдан таралган кўкиш нур унинг юзида товланарди.

    ~ С. Зуннунова, Янги директор.
    ```
_____

абажурли;
- _сифат_

1. Абажур ўрнатилган.

    ```
    Абажурли электр чироғи хонага ёғду сочиб, чарақлаб турарди.

    ~ М. Хайруллаев, Кўнгил
    ```

_____

абас;
- _арабча: беҳуда, фойдасиз_
- _сифат_
- _эскирган_
- _китобий_

1. Фойдасиз, беҳуда, натижасиз, бекор.

	```
	Бевафодир бу жаҳон, суду зиён барча абас.

	~ Нодира
	```
	```
	Бас, энди у шеър ёзишни йиғиштиради. Барчаси абас экан.

	~ С. Сиёев, Аваз
	```

_____

аббат;
- _лотича_

1. Эркаклар католик монастирининг бошлиғи;
2. Францияда: католиклар руҳонийси.

_____

аббосийлар;
- _тарих_

1. Боғдодда 132—656 ҳижрий ёки 750—1258 милодий йилларда ҳукмронлик қилган араб
халифалари сулоласи ва унинг вакиллари.

